---
title: Cot
description: Vitigno | Vitigno originario del sud ovest della Francia, divenuto famose con il sinonimo "Malbec" in Sud America. Produce vini dal colore impenetrabile e di struttura robusta
published: true
date: 2021-09-06T14:47:43.786Z
tags: 
editor: markdown
dateCreated: 2021-09-06T09:36:56.958Z
---

# Cot

## Bacca
Nera

## Sinonimi
[Agreste](/vitigni/agreste), [Auxerrois](/vitigni/Francia/auxerrois), [Bouyssales](/vitigni/bouissales), [Cagors](/vitigni/cagors), [Cahors](/vitigni/cahors),
[Coq Rouge](/vitigni/coq-rouge), [Cor de Cors](/vitigni/cor-de-cors), [Cos](/vitigni/cos), [Côt](/vitigni/Francia/cot), [Cots](/vitigni/Francia/cots), [Estrangey](/vitigni/estrangey), [Lutkens](/vitigni/lutkens), [Malbec](/vitigni/malbec), [Malbech](/vitigni/malbech), [Mancin](/vitigni/mancin), [Nuar de Presac](/vitigni/nuar-de-presac), [Pied de Perdrix](/vitigni/pied-de-perdrix), [Pressac](/vitigni/pressac), [Prunelat](/vitigni/prunelat), [Quercy](/vitigni/quercy)

## Omonimi
> Si dicono omonimi due vitigni geneticamente differenti ma che erano considerati identici prima dell'avvento dell'analisi genetica
{.is-info}

[Abouriou](/vitigni/Francia/abouriou), [Bouchales](/vitigni/bouchales), [Canari Noir](/vitigni/canari-noir), [Menoir](/vitigni/menoir), [Négrette](/vitigni/negrette), [Prunelard](/vitigni/prunelard)

## Origini e parentele
Il Cot è un vitigno originaria della zona di Cahors, nella provincia di Quercy (Francia), corrispondente agli attuali dipartimenti di Lot e Tarn-et-Garonne. 

Nonostante i primi riferimenti scritti disponibili utilizzano il sinonimo "Noir de Pressac" e collochino il vitigno a nord della Francia, l'abbondanza di sinonimi che rimandano a "Cahors di Quercy" fa pensare che la zona originaria sia, appunto, quella di Quercy.

La numerosità dei sinonimi e la loro distribuzione geografica suggerisce che il Cot sia sempre stato un vitigno molto diffuso e caratterizzato da una notevole varietà di cloni.

Il Cot è nato da un incrocio naturale tra il [Prunelard](/vitigni/prunelard) e il [Magdeleine Noire des Charentes](/vitigni/magdalene-noir-des-charentes). In seguito a incrocio naturale con il [Folle Blanche](/vitigni/folle-blanche) ha dato origine al [Juran¢on noir](/vitigni/jurancon-noir).

## Caratteristiche viticole
- pianta vigorosa
- originariamente (prima di interventi di selezione clonale) sensibile al Coulure
- maturazione media
- i grappoli tendono a cadere dalla pianta

## Diffusione geografica
La regione in cui il Cot ha ottenuto il maggior successo è l'Argentina, dove viene coltivato con il sinonimo "Malbec" ed è la varietà a bacca nera più coltivata. L'introduzione è avvenuta nel 1868 grazie a Michel Pouget, un ingegnere francese. La zona più vocata è la parte nord della valle di Mendoza, dove i vigneti sono piantati a circa 1000 metri di altitudine. In sud-america sono presenti coltivazioni anche in Cile, Bolivia e Perù.

In Francia la maggioranza delle coltivazioni si trovano nel sud-est della Francia , soprattutto nel dipartimento di Lot. Al di fuori del sud-est si trovano ancora coltivazioni nella Gironda e nella zona di Bordeaux, dove il Cot è ammesso in quasi tutte le denominazioni di origine. Alcune coltivazioni si trovano anche nella Loira.

In Italia sono presenti alcune coltivazioni di Cot (con il sinonimo "Malbech") nel nord-est (Veneto).

Il Cot viene coltivato anche in Turchia, Moldavia, Israele, Australia, Nuova Zelanda, California e Canada.

## Caratteristiche enologiche
Se raccolto prima della maturità produce vini astringenti e amari al gusto. In Argentina il Cot produce grappoli e acini più piccoli di quelli francesi, che danno origine a vini dal colore profondo e dai sentori di violetta. 
